林光

林光（），字缉熙，号南川，明代东莞县(今东莞市人。拜师于大儒陈献章，与湛若水(甘泉)齐名。
<poem>
江南绝景闻童阁，四十年来此一登。
春及青山他自好，霜欺短发我何能。
三王伟迹人争壮，万里双眸此更凝。
野服岂须愁急雨，柳风吹面醉腾腾。
潦倒烟霞得此身，一瓢吾敢怨吾贫。
又携东莞青藜玉，来吊南昌鬻屦人。
畦叶春深交翡翠，藕花风暖散茵陈。
缄书果解酬知己，青草王孙几度新。
芗城放出千寻碧，鬼斧曾经百炼来。
历历星霜终不改，棱棱霄汉老崔嵬。
风云变态知何限，花草荣枯又几回。
目断罗浮峰四百，为渠天际重徘徊。
</poem>

