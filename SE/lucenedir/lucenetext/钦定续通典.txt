钦定续通典

《钦定续通典》，清嵇璜、刘墉等于乾隆三十二年奉敕撰，纪昀等校订，成书于四十八年（1783年），十通之一。与《钦定续通志》、《钦定续文献通考》，合称为「续三通」。

《续通典》，全书一百五十卷，体例仿《通典》，惟兵、刑分设二门，共九门，门下子目稍有改变。取财原则是先见取正史，再参以《唐六典》、《唐会要》、《五代会要》、《册府元龟》、《太平御览》、《山堂考索》、《契丹国志》、《大金国志》、《元典章》、《明集劄》、《明会典》等典志。全书详细记载唐肃宗至德元年至明崇祯十七年(1644年)的典章政制，兴亡得失，尤以明史料最详。

《续通典》目录，续通典一百五十卷，食货凡十六卷(卷一至十六)、选举凡六卷(卷十七至二十二)、职官凡二十二卷(卷二十三至四十四)、礼凡四十卷(卷四十五至八十四)、乐凡七卷(卷八十五至九十一)、兵凡十五卷(卷九十二至一百六)、刑法凡十四卷(卷一百七至一百二十)、州郡凡二十六卷(卷一百二十一至一百四十六)、边防凡四卷(卷一百四十七至一百五十)。

《四库提要》：「杜佑《通典》，终于天宝之末。是书所续，自唐肃宗至德元年讫明崇祯末年。凡《选举》六卷，《职官》二十二卷，《礼》四十一卷，《乐》七卷，《兵》十二卷，《刑》十六卷，《州郡》十八卷，《边防》四卷，《食货》十八卷。篇目一仍杜氏之旧。惟杜氏以兵制附《刑》后，今则《兵》、《刑》各为一篇，稍有不同。考古者虞廷九官，有士而无司马。凡蛮夷寇贼，一隶于士。《鲁语》臧文仲称：「大刑用甲兵，其次用斧钺。中刑用刀锯，其次用钻笮。薄刑用鞭朴。」则兵刑可以为一。又《左传》纪少昊以祝鸠为司马，爽鸠为司寇。而秋官、夏官《周礼》亦分两职。则兵刑亦可为二。以事迹多寡，卷帙繁简，酌为门目之分合，其宏旨仍不异也。至于编纂之例，唐代年祀稍远，旧典多亡。五代及辽，文献靡征，史书太略，则旁搜图籍以求详。明代见闻最近，杂记实繁。宋、金及元，著作本多，遗编亦伙，则严核异同以传信。总期于既精既博，不滥不遗。案，《宋史•艺文志》有宋白《续通典》二百卷，今其书已亡。陈振孙《书录解题》载其咸平三年奉诏，四年九月书成，起唐至德初，迄周显德末。又载王钦若言，杜佑《通典》，上下数千载为二百卷，而其中四十卷为开元礼。今之所载二百余年，亦如前书卷数，时论非其重复。兹编仰禀圣裁，酌乎繁简之中。而九百七十八年内典制之源流，政治之得失，条分件系，纲举目张。诚所谓记事提要，纂言钩玄，较诸杜氏原书，实有过之无不及。宋白所续，更区区不足道矣。」

钦定续通典，嵇璜等撰。
