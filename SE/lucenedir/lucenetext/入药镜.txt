入药镜

《入药镜》是唐朝崔希范写的一部讲内丹修炼的书，成于唐僖宗广明元年（880年）。全书以三字为一句，共264字。

书中认为人只有通过“静定为药镜”，修炼精气神，才能长生久视。该书对后世内丹术学说影响很大，被夏宗禹称为“金丹之枢辖”。崔希范提出“吾心为镜，身为之台”；认为精、气、神为炼丹大药，心火内照，能见五脏六腑，故称为镜。(《天元入药镜·序》)

先天炁，后天炁，得之者，常似醉。

日有合，月有合，穷戊己，定庚甲。

上鹊桥，下鹊桥，天应星，地应潮。

调巽风，运坤火，入黄房，成至宝。

水怕干，火怕寒，差毫发，不成丹。

铅龙升，汞虎降，驱二物，勿纵放。

产在坤，种在干，但至诚，法自然。

盗天地，夺造化，攒五行，会八卦。

水真水，火真火，水火交，永不老。

水能流，火能焰，在身中，自可验。

是性命，非神气，水乡铅，只一味，

归根窍，复命根，贯尾闾，通泥丸。

真橐籥，真鼎炉，无中有，有中无。

托黄婆，媒姹女，轻轻地，默默举。

一日内，十二辰，意所到，皆可为。

饮刀圭，窥天巧，辨朔望，知昏晓。

识浮沉，明主客，要聚会，莫间隔。

采药时，调火功，受气吉，防成凶。

火候足，莫伤丹，天地灵，造化悭。

初结胎，看本命，终脱胎，看四正。

密密行，句句应。