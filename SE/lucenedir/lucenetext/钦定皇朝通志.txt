钦定皇朝通志

《钦定皇朝通志》，即《清朝通志》、《清通志》，清代嵇璜、刘墉等奉敕撰，成书于乾隆五十二年（1787年）。记载自清初至乾隆五十年止的典章制度。为十通之一。又与《钦定皇朝通典》、《钦定皇朝文献通考》及《清朝续文献通考》，合称「清朝四通」。

《清朝通志》，全书共百二十六卷，体例上异于《通志》、《续通志》，略去本纪、世家、列传、年谱，仅存二十略，故《四库全书》将其列入《政书》类，而非《别史》类。除了氏族、六书、七音、校雠、图谱、金石、昆虫草木等略以外，内容大体与清朝通典重复。

《清朝通志》二十略目录：氏族略凡十卷（卷一至十）、六书略凡三卷（卷十一至十三）、七音略凡四卷（卷十四至十七）、天文略凡六卷（卷十八至二十三）、地理略凡八卷（卷二十四至三十一）、都邑略凡四卷（卷三十二至三十五）、礼略凡十二卷（卷三十六至四十七）、谥略凡八卷（卷四十八至五十五）、器服略凡六卷（卷五十六至六十一）、乐略凡二卷（卷六十二至六十三）、职官略凡八卷（卷六十四至七十一）、选举略凡三卷（卷七十二至七十四）、刑法略凡六卷（卷七十五至八十）、食货略凡十六卷（卷八十一至九十六）、艺文略凡八卷（卷九十七至一百四）、校讐略凡八卷（卷一百五至一百十二）、图谱略凡二卷（卷一百十三至一百十四）、金石略凡七卷（卷一百十五至一百二十一）、灾祥略凡三卷（卷一百二十二至一百二十四）、昆虫草木凡二卷（卷一百二十五至一百二十六）。

《四库提要》：「二十略之目，亦与郑樵原本同。而纪传年谱则省而不作。盖实录国史，尊藏金匮。与考求前代、删述旧文，义例固不侔也。至于二十略中，有原本繁而今汰者三：《都邑略》中樵兼载四裔所居，非但约略传闻，地多无据，且外邦与帝京并列，义亦未安。今惟恭录兴京、盛京、京师城阙之制，以统于尊。《谥略》中樵分三等二百十品，多所臆定。今惟恭录赐谥，以昭其慎。《金石略》中樵所采颇杂，今惟恭录列圣宝墨、皇上奎章，兼及御定《西清古鉴》、《三希堂帖》、《淳化轩帖》、《兰亭八柱帖》诸刻。余悉不登，以涤其滥。有原本疏而今补者二：《天文略》中樵惟载《步天歌》，今则敬遵圣祖仁皇帝御制《仪象考成》，《灵台仪象志》，皇上御制《仪象考成后编》，会通中西之法，以究象纬之运行。《地理略》中樵以四渎统诸水，而州县郡道，以水为别。今则于其不入四渎者，大河以北如盛京、京畿诸水，大江以南如浙、闽、瓯、粤诸水，以及滇南、漠北诸水自入南北海者，并一一补载。而河有重源，今厎定西域而始知者，亦恭录圣制，以昭示来兹。有原本冗琐而今删并者三：《艺文略》中樵所列既多舛讹。《校雠略》中樵所举亦未精确。《图谱略》中樵分「记有」、「记无」二类，而「记无」多至二十六门，既多虚设。如击桐、试马、斗羊、对雉诸图，尤猥杂无取。今并以钦定《四库全书总目》为断，以折其中。有原本之所未闻者三：《六书略》中以国书十二字头括形声之变化，并以《钦定西域同文志》胪列蒙古、西番、托忒、回部诸字。丝牵珠贯，音义毕该，非樵之穿凿偏旁所知也。《七音略》中以国书合声之法为翻切之总钥，而两合、三合之中有上下连书，有左右并书，有重声大书、轻声细书，以《钦定同文韵统》为华梵之通津。以天竺五十字母配合成一千二百十二音，又以西番三十字母别配合成四百三十四音，而各释以汉音。汉音不具，则取以合声，非樵株守等韵所知也。《昆虫草木略》中樵分八类，五朝《续通志》已为补漏订讹。至于中国所无而产于遐方，前代所无而出于今日，如金莲花、夜亮木之类，见于《钦定广群芳谱》。普盘樱、额堪达罕、秦达罕之类，见于圣祖仁皇帝《几暇格物编》。北天竺乌沙尔器、火鸡、箬漠鲜、知时草之类，见于御制诗集。如奇石、密食、鷟鸑尔之类，见于《钦定西域图志》。尤非樵之抱残守匮所知矣。盖创始之作，考校易疏；论定之余，体裁益密。生于衰微之世，则耳目难周；生于明备之朝，则编辑易富。樵当宋之南渡，局于见闻，又草创成书，无所质证，故踳驳至于如斯。以视遭遇昌期，仰蒙圣训，得以搜罗宏富，辨证精详，以成一代巨观者。其瞠乎莫逮，亦良有由矣。」


